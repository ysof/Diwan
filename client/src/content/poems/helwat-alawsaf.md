مزنه مدهمه ريّا والشرتا تغذيها

أنا شوّقني البارق عاينته على لجفاف

أنا حافظ على ذاك الحسن والزين حاويها

وذكرني برعبوبه جميلة حلوة الاوصاف

تزهّي الأرض بالخطوة يلي منها وطت فيها

إلي ثارت من الموقع بعود معتدل غرياف

نسيم البر لي خطّف على الخدود يدميها

غزالة قايده سرب الضبا منوي على المنجاف

رباعيه على المطلوب والمنقود هوب فيها

وخصر مجلودن ٍ في الحل يشكي من ثقل لرداف

جروحي ما قدر عالم ولا دختر يداويها

تبلّشت بهواها حيل وحل بيه عشق طرّاف

أخاف يقول لي هب صدق والشرهه أداريها

يلي قلت العشق بنساه وباترّك هوا لشراف
